**ที่มาของปัญหาและความสำคัญ**
=============================

ในปัจจุบัน เทคโนโลยีและโซเชียลมีเดียมีบทบาทสำคัญในชีวิตประจำวันของนักเรียนมัธยม ทำให้พฤติกรรมการใช้เวลาว่างเปลี่ยนไป หลายคนหันไปใช้เวลาบนแพลตฟอร์มดิจิทัล เช่น การเล่นเกม การเลื่อนฟีดโซเชียล หรือการดูวิดีโอ มากกว่าการอ่านหนังสือ ส่งผลให้ความสนใจในการอ่านลดลง ซึ่งอาจกระทบต่อพัฒนาการทางความคิด ทักษะการอ่านวิเคราะห์ และการเรียนรู้โดยรวม 
ด้วยเหตุนี้ การสร้างเว็บไซต์ที่ช่วยแนะนำหนังสือและติดตามพฤติกรรมการอ่านจึงเป็นแนวทางที่สามารถช่วยแก้ไขปัญหานี้ เว็บไซต์จะทำให้การอ่านเป็นเรื่องสนุกและน่าสนใจขึ้นผ่านระบบติดตามเป้าหมายการอ่าน การให้รางวัลเสมือน หรือการแชร์รีวิวหนังสือกับเพื่อน ๆ อีกทั้งยังช่วยแนะนำหนังสือที่เหมาะกับแต่ละบุคคล ทำให้ผู้อ่านค้นพบหนังสือที่ตรงกับความสนใจได้ง่ายขึ้น  
เว็บไซต์นี้ไม่เพียงแต่ช่วยกระตุ้นให้เยาวชนกลับมาสนใจการอ่าน แต่ยังเป็นเครื่องมือที่ใช้เทคโนโลยีให้เกิดประโยชน์ในทางสร้างสรรค์ การสร้างคอมมูนิตี้ของนักอ่านรุ่นใหม่จะช่วยให้การอ่านกลายเป็นกิจกรรมที่ได้รับความนิยมมากขึ้น และส่งเสริมวัฒนธรรมการอ่านให้เข้มแข็งขึ้นในสังคมเยาวชน


**จุดประสงค์ของโครงงาน และประโยชน์ที่คาดว่าจะได้รับ**
=====================================================

1.     เพื่อส่งเสริมการอ่านหนังสือให้ผู้ใช้งานสนใจการอ่านหนังสือมากขึ้นและเพิ่มความต่อเนื่องในการอ่านหนังสือ  
2.     เพื่อช่วยให้การค้นหาหนังสือเป็นเรื่องที่ง่ายและสะดวก  
3.     เพื่อช่วยให้ลดอัตราการซื้อหนังสือที่ไม่ตรงกับความต้องการของผู้ใช้งาน   
4.     เพื่อช่วยให้ผู้ใช้งานมีแนวทางในการเลือกหนังสือและตัดสินใจซื้อหนังสือได้ง่ายขึ้น


**ขอบเขตของโครงงาน**
====================

·      เป็นเว็บไซต์แนะนำหนังสือ
·      มีระบบ sign up และ log in
·      มีระบบรีวิวหนังสือที่เป็นที่นิยมโดยแบ่งตาม  category
·      มีระบบ streak กับเพื่อน เพื่อที่จะเพิ่มแรงบันดาลใจในการอ่านหนังสือ
·      มีระบบ book list เพื่อเพิ่มเป้าหมายในการอ่านหนังสือ
·      มีระบบจัดคะแนนตามแต่ละหมวดหนังสือ
·      เพิ่ม dark mode

**Data structure** **ที่ใช้**
=============================

     Data structure ที่เลือกใช้สำหรับเว็บรีวิวหนังสือคือ Priority queue เนื่องจาก Priority queue ใช้โครงสร้าง Max - Heap หรือ Min - Heap ซึ่งสามารถดึงข้อมูลที่มีความนิยมมากที่สุดเพื่อแสดงบนเว็บได้ และเมื่อมีการเพิ่มข้อมูลก็สามารถอัพเดทข้อมูลได้ทันที และเมื่อเว็บรีวิวหนังสือมีจำนวนผู้ใช้เพิ่มขึ้น การใช้ Priority Queue จะช่วยให้สามารถรองรับข้อมูลจำนวนมากและยังคงมีประสิทธิภาพในการจัดการข้อมูลและเรียงลำดับอย่างต่อเนื่อง

**Functional Requirements**
===========================

1.     ระบบมีการ Sign up และ  Login เพื่อให้ระบบมีความปลอดภัยและสามารถเชื่อถือได้
2.     ระบบจะต้องมีการแบ่งหมวดหมู่ของหนังสือตามอารมณ์เพื่อที่ผู้ใช้งานจะสามารถหาหนังสือที่เหมาะกับตนเองมากที่สุด
3.     ระบบมีการเรียงลำดับหนังบนหน้าเว็บในแต่ละหมวดหมู่ตามคะแนนรีวิวเพื่อประกอบการตัดสินใจของผู้ใช้งาน
4.     ระบบจะต้องมีฟังก์ชัน Book list เพื่อที่ผู้ใช้งานจะสามารถลิสต์หนังสือที่ต้องการอ่านได้
5.     ผู้ใช้งานสามารถเขียนรีวิวและให้คะแนนหนังสือนั้น ๆ ได้
6.     ผู้ใช้งานสามารถแก้ไข เพิ่ม หรือลบรีวิวของตนเองได้
7.     ผู้ใช้งานสามารถทำ Streak กับเพื่อนได้
8.     ผู้ดูแลระบบสามารถเพิ่ม หรือ ลบข้อมูลหนังสือบนเว็บและรีวิวที่ไม่เหมาะสมได้

**Non-Functional Requirements**
===============================

1.     ระบบมีโทนสีสวยงาม สบายตา
2.     ระบบสามารถเปลี่ยนเป็น Dark mode
3.     ระบบสามารถรองรับการแสดงผลได้เป็นอย่างดีในทุก Web Browser และสามารถใช้งานได้ทั้งบน IOS และ Android
4.     ระบบสามารถรองรับการเพิ่มจำนวนของหนังสือและรีวิวได้อย่างไม่มีขีดจำกัด
5.     ระบบจะต้องมีตัวหนังสือที่อ่านง่าย


**อธิบายการทำงานโดยใช้ Process, Methods และ Tools**
===================================================

·      Process
-       เก็บ Requirements
-       การจัดทำ Report และการระบุข้อมูลใน Report
-       การประชุม Retrospective
·      Methods
-       เก็บ Requirements โดยสังเกตจากเว็บรีวิวหนังสืออื่น ๆ 
-       จัดทำ Report โดยใช้โปรแกรมเอกสารที่สามารถทำงานร่วมกันได้
-       ประชุม Retrospective โดยการนั่งคุยกันและอัดคลิปวิดีโอ
·      Tools
-       เก็บ Requirements โดยสังเกตจากเว็บรีวิวอื่น ๆ โดยใช้ Google
-       จัดทำ Report โดยใช้โปรแกรมเอกสารที่สามารถทำงานร่วมกันได้คือ Microsoft Word โดยแชร์ผ่าน OneDrive
-       ประชุม Retrospective โดยใช้กล้องมือถืออัดคลิป โดยเผยแพร่วิดีโอการประชุมผ่านทาง Youtube

**สรุปประชุม** **Retrospective** **และ** **Link to Retrospective YouTube video**
================================================================================

[https://youtu.be/BB1U3qjsWtg?si=ByBCmb7hTyi2chLm](https://youtu.be/BB1U3qjsWtg?si=ByBCmb7hTyi2chLm)
·      มีการพูดคุยและวางแผนเกี่ยวกับรายละเอียดของ Project ว่าจะทำเว็บอะไร และลิสต์ Requirements ออกมาทั้งฝั่งของ User และ Developer
·      การทำงานของกลุ่มเป็นไปด้วยดี สมาชิกทุกคนในกลุ่มให้ความร่วมมือในการทำงานอย่างเต็มที่ และมีความรับผิดชอบในหน้าที่ของตนเอง
·      ใน Phase 1  มีปัญหาด้านการสื่อสารกันเล็กน้อย เนื่องจากไม่ได้เจอหน้ากัน โดยส่วนใหญ่จะเป็นการสื่อสารผ่านทางแชท ซึ่งทำให้เกิดอุปสรรคด้านการสื่อสาร จึงแก้ปัญหาโดยนัดคุยกันผ่านช่องทาง Discord แทน
·      ปัญหาด้านการทำงานเอกสาร เนื่องจากในบางครั้งมีการเข้าไปทำงานในเอกสารที่แชร์กัน แต่ไม่ได้อัพเดทความคืบหน้ากับสมาชิกคนอื่น ทำให้เกิดความสับสนในการทำงาน
·      ใน Phase ถัดไปก็คิดว่าจะพัฒนาเรื่องการสื่อสารกันให้บ่อยขึ้น เพื่อให้การทำงานเป็นไปอย่างลื่นไหล และสมาชิกทุกคนรู้ถึงความคืบหน้าของงานไปพร้อม ๆ กัน